פסח 2019
בקייטנה זו רפאל הצליח ברב המקרים להתגבר על הקושי ולקחת לו את הזמן לבד על מנת להירגע ולשוב לקבוצה. היה בהיר יותר מתי הוא צריך את זמן הרגיעה ומתי ניתן לדבר איתו. סך הכל נענה למשמעת, היו מספר מקרים בהם צעק, ענה לא בצורה הולמת וכו' אך באופן יחסי ניכרו מאמציו. לרפאל היו מספר תקריות עם שחר בהן לא רצה בחברתו ועשה זאת בצורה לא מכבדת אך המקרים דוברו וטופלו.
קיץ 2017
במחזור הראשון נראה כי רפאל מקבל משמעת בצורה טובה יותר לעומת המחזור השני בו רפאל התקשה לקבל משמעת. רפאל הרבה פעמים ניסה לגשת למדריכים שלא מקבוצתו על מנת לקבל יחס אוהב ופחות משמעתי. כפי שכבר צוין רפאל היה חלק מהרבה מקרי אלימות ומהתנהגות שלא תואמת את כללי המחנה או כללים בסיסיים אחרים. על מנת להרגיעו במהלך מקרי אלימות נעשתה הרחקה שלו באופן מיידי מהקבוצה. נעשו עמו המון שיחות אחרי מקרים אלו, ונראה לרב כי הבין כי לא פעל כראוי וכי עליו לקבל על כך תגובה. לאחר התגובה נראה כי חל שיפור בהתנהגותו. מאוד חשוב לו ההשתתפות בפעילויות, וההבנה כי הוא עלול להעדר בשל התנהגותו הגבירה את השתדלותו ונראה כי הוא ממש נלחם בעצמו כדי לא להיכנס למקרי אלימות והפרות משמעת קשות. הדבר עבד לפרקים. רפאל ילד בעל קשיים רבים, אך גם בעל תעצומות נפש גדולות. נראה כי הכוונה ותיווך מסיבי עזרו לו לשלוט במעשיו ולכוון אותו לדרך המלך, לא תמיד כמובן. רפאל קיבל את תגובותיו המשמעתיות (זמנים מחוץ לברכה /זמנים בחדר וכו') לאור מעשיו בבגרות יחסית ובהבנה כי זהו המחיר שעליו לשלם על התנהגות לא מקובלת, להבדיל מקייטנת פסח בה לא הגיב בצורה זו.